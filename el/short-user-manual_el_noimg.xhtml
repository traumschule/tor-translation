<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8"/>
    <title/>
  </head>
  <body>
    <h1 id="the-short-user-manual">Το Σύντομο Εγχειρίδιο</h1>
    <p>Αυτό το εγχειρίδιο περιλαμβάνει πληροφορίες για τη λήψη του Tor, τη χρήση του Tor, και την επίλυση προβλημάτων συνδεσιμότητας του Tor στο δίκτυο. Αν δεν βρείτε απαντήσεις στις απορίες σας σε αυτό το έγγραφο, επικοινωνήστε στο help@rt.torproject.org.</p>
    <p>Παρακαλούμε να λάβετε υπ'όψιν ότι παρέχουμε υποστήριξη εθελοντικά, και 
ότι λαμβάνουμε πολλά email καθημερινά. Μη θορυβείστε αν δεν σας απαντήσουμε αμέσως.</p>
    <h2 id="how-tor-works">Πώς λειτουργεί το Tor</h2>
    <p>Το Tor είναι ένα δίκτυο από εικονικά τούνελ που σας επιτρέπει να βελτιώσετε
την ιδιωτικότητα και την ασφάλεια σας στο Internet. To Tor λειτουργεί στέλνοντας τη διαδικτυακή σας κίνηση μέσω τριών τυχαίων διακομιστών (γνωστών και ως <em>relays</em>) στο δίκτυο Tor, προτού αυτή αποσταλεί στο δημόσιο Internet.</p>
    <p>Παραπάνω απεικονίζεται η περιήγηση σε διάφορες ιστοσελίδες μέσω του Tor.
Οι πράσινες οθόνες παριστάνουν relays στο δίκτυο Tor, ενώ τα τρία κλειδιά
παριστάνουν τα στρώματα κρυπτογράφησης μεταξύ του χρήστη και του κάθε relay.</p>
    <p>Το Tor καθιστά ανώνυμη την προέλευση της διαδικτυακής σας κίνησης, και κρυπτογραφεί οποιαδήποτε επικοινωνία σας με το δίκτυο Tor. To Tor  κρυπτογραφεί επίσης την κίνηση σας εντός του δικτύου Tor, όμως αδυνατεί να κρυπτογραφήσει την κίνηση μεταξύ του δικτύου Tor και του τελικού της προορισμού.</p>
    <p>Σε περίπτωση αποστολής ευαίσθητων δεδομένων, για παράδειγμα κατά 
τη σύνδεση σε μια ιστοσελίδα που ζητά όνομα και κωδικό χρήστη, βεβαιωθείτε ότι χρησιμοποιείτε HTTPS (δηλ. <strong>https</strong>://torproject.org/, όχι <strong>http</strong>://torproject.org/).</p>
    <h2 id="how-to-download-tor">Λήψη του Tor</h2>
    <p>Το πακέτο που προτείνουμε στην πλειοψηφία των χρηστών είναι το <a href="https://www.torproject.org/projects/torbrowser.html">Tor Browser Bundle</a>.
 Αυτό το πακέτο περιλαμβάνει έναν φυλλομετρητή προρυθμισμένο για ασφαλή πλοήγηση στο Internet μέσω του Tor χωρίς να χρειάζεται εγκατάσταση. Κατεβάζετε το πακέτο, το αποσυμπιέζετε και εκκινείτε το Tor.</p>
    <p>Υπάρχουν δύο τρόποι λήψης του λογισμικού Tor. Είτε να επισκεφτείτε την <a href="https://www.torproject.org/">Ιστοσελίδα του Tor Project</a> και να το κατεβάσετε από εκεί, είτε να χρησιμοποιήσετε το GetTor, τον αυτόματο αποκριτή email.</p>
    <h3 id="how-to-get-tor-via-email">Λήψη μέσω email</h3>
    <p>Για να λάβετε το πακέτο του φυλλομετρητή Tor στα Αγγλικά για Windows, στείλτε ένα email στο gettor@torproject.org αφού γράψετε <strong>windows</strong> στο σώμα του μηνύματος. Μπορείτε να αφήσετε το θέμα κενό.</p>
    <p>Μπορείτε επίσης να ζητήσετε το πακέτο του φυλλομετρητή Tor για Mac OS X (γράψτε <strong>macos-i386</strong>), και Linux (γράψτε <strong>linux-i386</strong> για 32-bit συστήματα ή <strong>linux-x86_64</strong> για 64-bit συστήματα).</p>
    <p>Αν θέλετε μια μεταφρασμένη έκδοση του Tor, γράψτε <strong>help</strong>. Στη συνέχεια θα λάβετε ένα email με οδηγίες και μια λίστα με τις διαθέσιμες γλώσσες.</p>
    <p><strong>Προσοχή</strong>: Τα πακέτα φυλλομετρητή Tor για Linux και Mac OS X
είναι αρκετά μεγάλα, και δεν θα μπορέσετε να τα λάβετε σε λογαριασμό Gmail, Hotmail ή Yahoo. Αν δεν μπορείτε να λάβετε το πακέτο που θέλετε, στείλτε email στο help@rt.torproject.org και θα σας αποστείλουμε μια λίστα με διαθέσιμους διακομιστές για να το κατεβάσετε.</p>
    <h3 id="tor-for-smartphones">Tor για smartphones</h3>
    <p>Μπορείτε να βάλετε το Tor στο Android εγκαθιστώντας το πακέτο <em>Orbot</em>. Για πληροφορίες σχετικά με τη λήψη και την εγκατάσταση του Orbot, παρακαλούμε επισκεφτείτε την <a href="https://www.torproject.org/docs/android.html.en">Ιστοσελίδα του Tor Project</a>.</p>
    <p>We also have experimental packages for <a href="https://www.torproject.org/docs/N900.html.en">Nokia Maemo/N900</a> and <a href="http://sid77.slackware.it/iphone/">Apple iOS</a>.</p>
    <h3 id="how-to-verify-that-you-have-the-right-version">Πώς να ελέγξετε αν έχετε τη σωστή έκδοση</h3>
    <p>Προτού εκκινήσετε το Πακέτο Φυλλομετρητή Tor, πρέπει να βεβαιωθείτε ότι έχετε τη σωστή έκδοση.</p>
    <p>Το λογισμικό που λαμβάνετε συνοδεύεται από ένα αρχείο που έχει το ίδιο όνομα με το πακέτο και την κατάληξη <strong>.asc</strong>.
 Αυτό το αρχείο .asc είναι η GPG υπογραφή, και σας επιτρέπει να επαληθεύσετε αν το αρχείο που λάβατε συμπίπτει ακριβώς με αυτό που εμείς παρέχουμε.</p>
    <p>Για να επαληθεύσετε την υπογραφή, θα πρέπει να κατεβάσετε και να εγκαταστήσετε το GnuPG:</p>
    <p><strong>Windows</strong>: <a href="http://gpg4win.org/download.html">http://gpg4win.org/download.html</a><br/><strong>Mac OS X</strong>: <a href="http://macgpg.sourceforge.net/">http://macgpg.sourceforge.net/</a><br/><strong>Linux</strong>: Οι περισσότερες διανομές Linux έχουν το GnuPG προεγκατεστημένο.</p>
    <p>Ενδεχομένως να χρειαστεί να κάνετε αλλαγές στις παρακάτω διαδρομές και εντολές ώστε να λειτουργήσουν στο σύστημα σας.</p>
    <p>Η Erinn Clark υπογράφει τα πακέτα φυλλομετρητή Tor με το κλειδί 0x63FEE659. Για να εισάγετε το κλειδί της Erinn, εκτελέστε:</p>
    <pre>
      <code>gpg --keyserver hkp://keys.gnupg.net  --recv-keys 0x63FEE659
</code>
    </pre>
    <p>Αφού εισαχθεί το κλειδί, επαληθεύστε ότι το αποτύπωμα του είναι το σωστό:</p>
    <pre>
      <code>gpg  --fingerprint 0x63FEE659
</code>
    </pre>
    <p>Θα πρέπει να δείτε:</p>
    <pre>
      <code>pub   2048R/63FEE659 2003-10-16
      Key fingerprint = 8738 A680 B84B 3031 A630  F2DB 416F 0610 63FE E659
uid                  Erinn Clark &lt;erinn@torproject.org&gt;
uid                  Erinn Clark &lt;erinn@debian.org&gt;

uid                  Erinn Clark &lt;erinn@double-helix.org&gt;
sub   2048R/EB399FD7 2003-10-16
</code>
    </pre>
    <p>Για να επαληθεύσετε την υπογραφή του πακέτου που κατεβάσατε, εκτελέστε την ακόλουθη εντολή:</p>
    <pre>
      <code>gpg --verify tor-browser-2.2.33-2_en-US.exe.asc tor-browser-2.2.33-2_en-US.exe
</code>
    </pre>
    <p>Ως αποτέλεσμα θα πρέπει να εμφανίσει <em>"Good signature"</em>. Κακή υπογραφή (bad signature) σημαίνει ότι το αρχείο πιθανόν να έχει πειραχθεί. Αν εμφανιστεί κακή υπογραφή, στείλτε μας λεπτομέρειες για την τοποθεσία απ'όπου κατεβάσατε το πακέτο, τον τρόπο που επαληθεύσατε την υπογραφή, και το αποτέλεσμα από το GnuPG με email στο help@rt.torproject.org.</p>
    <p>Άπαξ και επαληθεύσετε την υπογραφή και δείτε ως αποτέλεσμα το μήνυμα <em>"Good signature"</em>, προχωρήστε στην αποσυμπίεση του πακέτου. Θα πρέπει να δείτε έναν φάκελο παρόμοιο με <strong>tor-browser_en-US</strong>. Μέσα σ'αυτόν τον φάκελο βρίσκεται ένας ακόμη φάκελος ονόματι <strong>Docs</strong>, που περιέχει ένα αρχείο με το όνομα <strong>changelog</strong>. Καλό είναι να επιβεβαιώσετε ότι ο αριθμός έκδοσης στην πρώτη γραμμή του αρχείου changelog ταυτίζεται με τον αριθμό έκδοσης στο όνομα του πακέτου.</p>
    <h3 id="how-to-use-the-tor-browser-bundle">Πώς να χρησιμοποιήσετε το Πακέτο Φυλλομετρητή Tor</h3>
    <p>After downloading the Tor Browser Bundle and extracting the package, you should have a directory with a few files in it. One of the files is an executable called "Start Tor Browser" (or "start-tor-browser", depending on your operating system).</p>
    <p>Όταν εκκινήσετε το Πακέτο Φυλλομετρητή Tor, θα δείτε καταρχήν το Vidalia να εκκινεί και να σας συνδέει στο δίκτυο Tor. Αμέσως μετά, θα δειτε έναν φυλλομετρητή που θα επιβεβαιώνει ότι πλέον χρησιμοποιείτε το Tor, εμφανίζοντας τη σελίδα <a href="https://check.torproject.org/">https://check.torproject.org/</a>. Από κει και πέρα μπορείτε να περιηγείστε στο διαδίκτυο μέσω του Tor.</p>
    <p>
      <em>Λάβετε υπ'όψιν ότι είναι σημαντικό να χρησιμοποιείτε τον φυλλομετρητή που περιλαμβάνεται στο πακέτο, αντί για τον δικό σας.</em>
    </p>
    <h3 id="what-to-do-when-tor-does-not-connect">Τι να κάνετε όταν το Tor δεν συνδέεται</h3>
    <p>Κάποιοι χρήστες μπορεί να παρατηρήσουν ότι το Vidalia κολλάει κατά την προσπάθεια σύνδεσης στο δίκτυο Tor.
 Αν συμβεί αυτό, βεβαιωθείτε ότι είστε συνδεδεμένοι στο Internet. Αν θελήσετε να συνδεθείτε σ'έναν proxy server, δείτε το <em>Πώς να χρησιμοποιήσετε ένα ανοιχτό proxy</em> παρακάτω.</p>
    <p>Αν η κανονική σύνδεση σας στο Internet λειτουργεί κανονικά, αλλά το Tor εξακολουθεί να μην συνδέεται στο δίκτυο, δοκιμάστε το εξής: ανοίξτε το Vidalia control
panel, πατήστε <em>Message Log</em> και επιλέξτε την καρτέλα <em>Advanced</em>. Μπορεί το Tor να μην συνδέεται για τους ακόλουθους λόγους:</p>
    <p><strong>Το ρολόι συστήματος πάει λάθος</strong>: Διορθώστε την ημερομηνία και την ώρα στο σύστημα σας, και επανεκκινήστε το Tor. 
Μπορεί να χρειαστεί να συγχρονίσετε το ρολόι συστήματος με έναν time server στο Internet.</p>
    <p><strong>Βρίσκεστε πίσω από ένα περιοριστικό firewall</strong>: Για να πείτε στο Tor να χρησιμοποιεί μόνον τη θύρα 80 και τη θύρα 443, ανοίξτε το Vidalia control panel, πατήστε <em>Settings</em> και <em>Network</em>, και τικάρετε το κουτάκι που λέει <em>My firewall only lets me connect to certain ports</em>.</p>
    <p><strong>To antivirus σας μπλοκάρει το Tor</strong>: Βεβαιωθείτε ότι το antivirus που χρησιμοποιείτε δεν εμποδίζει το Tor να δημιουργεί συνδέσεις στο δίκτυο.</p>
    <p>Αν το Tor εξακολουθεί να μην δουλεύει, πιθανόν o πάροχος σας (ISP) να έχει μπλοκάρει το Tor. Πολύ συχνά αυτό παρακάμπτεται με τις <strong>γέφυρες Tor</strong>, κρυφά relays που δεν μπλοκάρονται εύκολα.</p>
    <p>Αν χρειαστείτε βοήθεια στην αντιμετώπιση προβλημάτων συνδεσιμότητας του Tor, στείλτε email στο help@rt.torproject.org και συμπεριλάβετε τα αντίστοιχα τμήματα απ'το αρχείο καταγραφής (log).</p>
    <h3 id="how-to-find-a-bridge">Πώς να βρείτε μια γέφυρα</h3>
    <p>Για να χρησιμοποιήσετε μια γέφυρα, πρέπει πρώτα να την εντοπίσετε: είτε περιηγηθείτε στη σελίδα <a href="https://bridges.torproject.org/">bridges.torproject.org</a>, είτε στείλτε email στο bridges@torproject.org. Αν στείλετε email, παρακαλούμε γράψτε <strong>get bridges</strong> στο σώμα του μηνύματος. Χωρίς αυτό, δεν θα λάβετε απάντηση. Λάβετε υπ'όψιν ότι το email πρέπει να αποσταλεί μέσω gmail.com ή μέσω yahoo.com.</p>
    <p>Ρυθμίζοντας περισσότερες από μια διευθύνσεις γεφυρών, βελτιώνεται η σταθερότητα της σύνδεσης σας στο Tor, σε περίπτωση που κάποια απ'τις γέφυρες που χρησιμοποιείτε αποσυνδεθεί. Κανείς δεν εγγυάται ότι οι γέφυρες που χρησιμοποιείτε αυτή τη στιγμή θα είναι διαθέσιμες και αύριο.
γι'αυτό είναι καλή πρακτική να ανανεώνετε τακτικά τη λίστα με τις γέφυρες.</p>
    <h3 id="how-to-use-a-bridge">Πώς να χρησιμοποιήσετε μια γέφυρα</h3>
    <p>Αφού βρείτε μερικές διαθέσιμες γέφυρες, ανοίξτε το Vidalia control panel, πατήστε <em>Settings</em>, <em>Network</em> και τικάρετε το κουτάκι που λέει <em>My ISP blocks connections to the Tor network</em>. Εισάγετε τις γέφυρες στο παρακάτω κουτί, πατήστε <em>OK</em> και εκκινήστε το Tor ξανά.</p>
    <h3 id="how-to-use-an-open-proxy">Πώς να χρησιμοποιήσετε ένα ανοιχτό proxy</h3>
    <p>Αν δεν μπορείτε να χρησιμοποιήσετε καμμία γέφυρα, δοκιμάστε να ρυθμίσετε το Tor ώστε να χρησιμοποιεί οποιοδήποτε HTTPS
 ή SOCKS proxy για να αποκτήσετε πρόσβαση στο δίκτυο Tor. Αυτό σημαίνει ότι ακόμη κι αν το Tor είναι μπλοκαρισμένο στο τοπικό σας δίκτυο, 
τα ανοιχτά proxy μπορούν να σας συνδέσουν με ασφάλεια στο δίκτυο Tor και στο ελεύθερο Internet.</p>
    <p>Τα ακόλουθα βήματα προϋποθέτουν μια λειτουργική ρύθμιση του Tor και του Vidalia, και ότι έχετε στη διάθεση σας μια λίστα από HTTPS, SOCKS4, ή SOCKS5 
proxy.</p>
    <ol style="list-style-type: decimal">
      <li>Ανοίξτε το Vidalia control panel και πατήστε <em>Settings</em>.</li>
      <li>Πατήστε <em>Network</em>. Επιλέξτε <em>I use a proxy to access the Internet</em>.</li>
      <li>Στη γραμμή διεύθυνσης <em>Address</em>, δώστε τη διεύθυνση του ανοιχτού proxy. Αυτή μπορεί να είναι είτε το hostname είτε η διεύθυνση IP.</li>
      <li>Εισάγετε τη θύρα για το proxy.</li>
      <li>υνήθως, δεν χρειάζεστε όνομα και κωδικό χρήστη. Αν τα χρειάζεστε, εισάγετε τις πληροφορίες στα αντίστοιχα πεδία.</li>
      <li>Επιλέξτε τον τύπο <em>Type</em> του proxy που χρησιμοποιείτε, HTTP/HTTPS ή SOCKS4 ή SOCKS5.</li>
      <li>Πατήστε <em>OK</em>. Το Vidalia και το Tor θα ρυθμιστούν ώστε να χρησιμοποιούν το proxy για την προσπέλαση του υπόλοιπου δικτύου Tor.</li>
    </ol>
    <h2 id="frequently-asked-questions">Συχνές Ερωτήσεις</h2>
    <p>Αυτή η ενότητα απαντά κάποιες από τις συχνότερες ερωτήσεις. Αν η ερώτηση σας δεν απαντάται εδώ, παρακαλούμε στείλτε ένα email στο help@rt.torproject.org.</p>
    <h3 id="unable-to-extract-the-archive">Αδυναμία αποσυμπίεσης του πακέτου</h3>
    <p>Αν χρησιμοποιείτε Windows και δεν μπορείτε να αποσυμπιέσετε το πακέτο, κατεβάστε και εγκαταστήστε το <a href="http://www.7-zip.org/">7-Zip</a>.</p>
    <p>Αν δεν μπορείτε να κατεβάσετε το 7-Zip, μετονομάστε το αρχείο από .z 
σε .zip και χρησιμοποιείστε το winzip για να αποσυμπιέσετε το πακέτο. Προτού μετονομάσετε το αρχείο,
 ρυθμίστε τα Windows ώστε να δείχνουν τις καταλήξεις αρχείων:</p>
    <h4 id="windows-xp">Windows XP</h4>
    <ol style="list-style-type: decimal">
      <li>Ανοίξτε το <em>My Computer</em></li>
      <li>Πατήστε <em>Tools</em> και επιλέξτε <em>Folder Options...</em> από το μενού</li>
      <li>Πατήστε στην καρτέλα <em>View</em></li>
      <li>Απεπιλέξτε το <em>Hide extensions for known file types</em> και πατήστε <em>OK</em></li>
    </ol>
    <h4 id="windows-vista">Windows Vista</h4>
    <ol style="list-style-type: decimal">
      <li>Ανοίξτε το <em>Computer</em></li>
      <li>Πατήστε <em>Organize</em> και επιλέξτε <em>Folder and search options</em> από το μενού</li>
      <li>Πατήστε στην καρτέλα <em>View</em></li>
      <li>Απεπιλέξτε το <em>Hide extensions for known file types</em> και πατήστε <em>OK</em></li>
    </ol>
    <h4 id="windows-7">Windows 7</h4>
    <ol style="list-style-type: decimal">
      <li>Ανοίξτε το <em>Computer</em></li>
      <li>Πατήστε <em>Organize</em> και επιλέξτε <em>Folder and search options</em> από το μενού</li>
      <li>Πατήστε στην καρτέλα <em>View</em></li>
      <li>Απεπιλέξτε το <em>Hide extensions for known file types</em> και πατήστε <em>OK</em></li>
    </ol>
    <h3 id="vidalia-asks-for-a-password">Το Vidalia ζητάει κωδικό χρήστη</h3>
    <p>Δεν πρέπει να σας ζητηθεί κωδικός κατά την εκκίνηση του Vidalia. Αν παρόλα αυτά σας ζητηθεί, 
πιθανότατα αντιμετωπίζετε κάποιο απ'τα παρακάτω προβλήματα:</p>
    <p><strong>Ήδη εκτελούνται τα Vidalia και Tor στο σύστημα σας</strong>: Για παράδειγμα, αυτό μπορεί να συμβεί αν παλιότερα είχατε εγκαστήσει το πακέτο Vidalia και προσπαθήσετε να εκτελέσετε εκ νέου το Πακέτο Φυλλομετρητή Tor. Σε αυτή την περίπτωση, θα πρέπει να κλείσετε το παλιό Vidalia και το Tor προτού εκτελέσετε το καινούριο.</p>
    <p><strong>Το Vidalia κράσαρε, αλλά το Tor συνεχίζει να εκτελείται</strong>: Αν ο διάλογος που σας ζητάει control password διαθέτει κουμπί Reset, μπορείτε να πατήσετε το κουμπί και το Vidalia θα επανεκκινήσει το Tor με ένα καινούριο τυχαίο control password. 
Αν δεν υπάρχει κουμπί Reset, ή αν το Vidalia αδυνατεί να επανεκκινήσει το Tor: ανοίξτε τον διαχειριστή διεργασιών (task manager), και τερματίστε τη διεργασία του Tor. Έπειτα επανεκκινήστε το Tor μέσω του Vidalia.</p>
    <p>Για περισσότερες πληροφορίες, δείτε το <a href="https://torproject.org/docs/faq.html#VidaliaPassword">FAQ</a> στην Ιστοσελίδα του Tor Project.</p>
    <h3 id="flash-does-not-work">Δεν λειτουργεί το Flash</h3>
    <p>Για λόγους ασφαλείας, το Flash, η Java, και άλλα plugins είναι προσωρινά απενεργοποιημένα στο Tor. 
Τα plugins λειτουργούν ανεξάρτητα απ'το Firefox και μπορούν να λειτουργήσουν σε βάρος της ανωνυμίας σας.</p>
    <p>Τα περισσότερα βίντεο στο YouTube παίζουν με HTML5, και είναι εφικτό να τα δείτε μέσω του Tor. Απαιτείται συμμετοχή στη <a href="https://www.youtube.com/html5">δοκιμή HTML5</a> στην ιστοσελίδα του YouTube προτού χρησιμοποιήσετε την αναπαραγωγή HTML5.</p>
    <p>Λάβετε υπ'όψιν ότι ο φυλλομετρητής δεν θα θυμάται ότι δηλώσατε συμμετοχή στη δοκιμή HTML5 άπαξ και τον κλείσετε, γι'αυτό θα πρέπει να δηλώνετε συμμετοχή κάθε φορά που εκτελείτε το Πακέτο Φυλλομετρητή Tor.</p>
    <p>Παρακαλούμε ανατρέξτε στο <a href="https://www.torproject.org/torbutton/torbutton-faq.html#noflash">Torbutton FAQ</a> για περισσότερες πληροφορίες.</p>
    <h3 id="i-want-to-use-another-browser">Θέλω να χρησιμοποιήσω διαφορετικό φυλλομετρητή</h3>
    <p>Για λόγους ασφαλείας, σας προτείνουμε να περιηγείστε στο διαδίκτυο αποκλειστικά με τον Tor και το Πακέτο Φυλλομετρητή Tor. 
Η χρήση του Tor με διαφορετικό φυλλομετρητή είναι τεχνικά εφικτή, ωστόσο εκθέτει τον χρήστη σε κίνδυνο από πιθανές επιθέσεις.</p>
    <h3 id="why-tor-is-slow">Γιατί αργεί το Tor</h3>
    <p>Το Tor μερικές φορές αργεί περισσότερο από την κανονική σας σύνδεση στο Internet. Προφανώς, αφού η διαδικτυακή σας κίνηση διέρχεται μέσα από πολλές διαφορετικές χώρες, και μπορεί να διασχίζει ωκεανούς, ακόμα και ολόκληρη την υφήλιο!</p>
  </body>
</html>
