<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8"/>
    <title/>
  </head>
  <body>
    <h1 id="the-short-user-manual">راهنمای کاربری کوتاه</h1>
    <p>این راهنمای کاربری حاوی اطلاعاتی است درباره دانلود تور، استفاده از آن و اینکه در صورت وصل نشدن تور به شبکه باید چه کار کنید. اگر نمی‌توانید پاسخ سوال خود در این راهنما پیدا کنید، به آدرس زير ايميل بزنيد: help@rt.torproject.org</p>
    <p>لطفاٌ در نظر داشته باشيد که کمک ارائه شده بر مبنای کار داوطلبانه است و تعداد زيادی ايميل هر روز دريافت می شود. اگر پاسخ فوری دريافت نکرديد نيازی به نگرانی نيست.</p>
    <h2 id="how-tor-works">تور چگونه کار می‌کند</h2>
    <p>تور شبکه‌ای از تونل‌های مجازی است که به شما امکان می‌دهد حریم خصوصی و امنیت خود را در اینترنت بهتر محافظت کنید. تور اینگونه کار می‌کند که پیش از آنکه ترافیک شما به اینترنت عمومی فرستاده شود آن را به ۳ سرور اتفاقی (موسوم به رِلِه) در شبکه تور می‌فرستد.</p>
    <p>تصویر بالا یک کاربر را در حال بازدید از وبسایت های مختلف با استفاده از تور نشان می دهد. نمایشگر های سبز نشان دهنده تقویت کننده های تور هستند و سه کلید نشانگر لایه های مختلف رمزنگاری بین هر کاربر و هر تقویت کننده هستند.</p>
    <p>تور، مبدا رفت و آمد اطلاعات شما را ناشناس و همه چیز را بین شما و شبکه‌ی تور رمزگذاری می‌کند. تور همچنین رفت و آمد اطلاعات شما را در داخل شبکه‌ی تور رمزگذاری می‌کند، اما نمی‌تواند آن را بین شبکه‌ی تور و مقصد نهایی، رمزگذاری کند.</p>
    <p>اگر شما اطلاعات حساسی را مبادله می‌کنید، برای مثال وقتی که با نام کاربری و گذرواژه وارد یک وب‌سایت می‌شوید، اطمینان حاصل کنید که از HTTPS استفاده می‌کنید (برای مثال <strong>http</strong>://torproject.org/ و نه <strong>https</strong>://torproject.org/)</p>
    <h2 id="how-to-download-tor">تور را چگونه دانلود کنیم</h2>
    <p>بسته‌ای که به بیشتر کاربران پیشنهاد می‌کنیم است <a href="https://www.torproject.org/projects/torbrowser.html">Tor Browser Bundle</a>. این بسته حاوی یک مرورگر است که از قبل برای مرور امن اینترنت از راه تور تنظیم شده و به نصب نیازی ندارد. شما بسته را دانلود کرده، از حالت فشرده خارج و تور را اجرا می‌کنید.</p>
    <p>دو راه برای بدست آوردن تور وجود دارد. می‌توانید به <a href="https://www.torproject.org">سایت پروژه تور</a> رفته و آن را دانلود کنید و یا اینکه از GetTor که یک پاسخ‌دهنده خودکار ایمیل است استفاده کنید.</p>
    <h3 id="how-to-get-tor-via-email">چگونه تور را از راه ایمیل دریافت کنیم</h3>
    <p>برای دریافت بسته انگلیسی تور برای ویندوز، ایمیلی به gettor@torproject.org با ذکر کلمه <strong>windows</strong> در درون ایمیل بفرستید. می‌توانید subject را خالی بگذارید.</p>
    <p>شما همچنین می‌توانید بسته مرورگر تور را برای Mac OS X (بنویسید <strong>macos-i386</strong>), و گنو/لینوکس (بنویسید <strong>linux-i386</strong> برای سیستم‌های ۳۲بیتی یا <strong>linux-x86_64</strong> برای سیستم‌های ۶۴بیتی) دریافت کنید.</p>
    <p>اگر شما یک نسخه‌ی ترجمه‌شده از تور را می‌خواهید، به جای آن بنویسید <strong>help</strong>. در این صورت یک ایمیل با راهنمای کار و لیست زبان‌هان موجود دریافت خواهید کرد.</p>
    <p><strong>توجه</strong>: Tor Browser Bundle برای لینوکس و سیستم عامل مک حجم بالایی دارند و شما نمی‌توانید هیچ‌کدام از این بسته‌ها را طریق اکانت جیمیل، هاتمیل و یا یاهو دریافت کنید. اگر نتوانستید بسته مورد نظر خود را دریافت کنید به آدرس help@rt.torproject.org ایمیل بفرستید و ما لیستی از وبسایت‌های جایگزین برای دانلود برای شما خواهیم فرستاد.</p>
    <h3 id="tor-for-smartphones">تور برای تلفن های هوشمند</h3>
    <p>شما می توانید تور را برای دستگاه های حاوی سیستم عامل اندرویید با نصب بسته ای به نام Orbot راه اندازی کنید. برای اطلاعات بیشتر برای نحوه دریافت و نصب این بسته به آدرس زیر مراجعه کنید <a href="https://www.torproject.org/docs/android.html.en">Tor Project website</a>.</p>
    <p>همچنين بسته‌هاى تجربه‌اى براى <a href="https://www.torproject.org/docs/N900.html.en">نوكيا مايمو N900</a> و <a href="http://sid77.slackware.it/iphone/">اپل اى‌او‌اس</a> داريم.</p>
    <h3 id="how-to-verify-that-you-have-the-right-version">چگونه از سالم بودن نسخه خود پیش از استفاده از آن اطمینان حاصل کنیم</h3>
    <p>پیش از استفاده از بسته مرورگر تور، باید از صحت نسخه ای که دریافت کرده اید اطمینان حاصل کنید.</p>
    <p>نرم‌افزاری که شما دریافت می‌کنید، به وسیله‌ی یک فایل همنام با بسته و با پسوند <strong>.asc</strong> همراهی می‌شود. این فایل .asc یک امضای GPG است و یه شما اجازه می‌دهد که بررسی کنید که آیا این فایلی که شما دانلود کرده‌اید، دقیقا همان فایلی هست که ما انتظار داشتیم شما بگیرید یا نه.</p>
    <p>قبل از این که شما بتوانید امضا را بررسی کنید، باید GnuPG را دانلود و نصب کنید:</p>
    <p><strong>ویندوز</strong>: <a href="http://gpg4win.org/download.html">http://gpg4win.org/download.html</a><br/><strong>مک اواس‌ده</strong>: <a href="http://macgpg.sourceforge.net/">http://macgpg.sourceforge.net/</a><br/><strong>Linux</strong>: Most Linux distributions come with GnuPG preinstalled.</p>
    <p>لطفا به این نکته توجه کنید که شما ممکن است نیاز داشته باشید که مسیرها و فرمان‌هایی را که در زیر استفاده شده است، برای این که در سیستم شما کار کند، ویرایش کنید.</p>
    <p>ارین کلارک (Erinn Clark) بسته مرورگر تور را با کلید 0x63FEE659 امضا می‌کند. برای دریافت کلید ارین، این دستور را اجرا کنید:</p>
    <pre>
      <code>gpg --keyserver hkp://keys.gnupg.net --recv-keys 0x63FEE659
</code>
    </pre>
    <p>بعد از دریافت کلید، بررسی کنید که اثرانگشت (fingerprint) درست باشد:</p>
    <pre>
      <code>gpg --fingerprint 0x63FEE659
</code>
    </pre>
    <p>شما باید این را ببینید:</p>
    <pre>
      <code>pub 2048R/63FEE659 2003-10-16⏎ Key fingerprint = 8738 A680 B84B 3031 A630 F2DB 416F 0610 63FE E659⏎ uid Erinn Clark &lt;erinn@torproject.org&gt;⏎ uid Erinn Clark &lt;erinn@debian.org&gt;⏎ ⏎ uid Erinn Clark &lt;erinn@double-helix.org&gt;⏎ sub 2048R/EB399FD7 2003-10-16⏎ </code>
    </pre>
    <p>برای بازبینی امضای بسته‌ای که دانلود کرده‌اید، فرمان زیر را وارد کنید:</p>
    <pre>
      <code>gpg --verify tor-browser-2.2.33-2_en-US.exe.asc tor-browser-2.2.33-2_en-US.exe
</code>
    </pre>
    <p>خروجی باید بگوید <em>&quot;Good signature&quot;</em>. یک امضای بد یعنی فایل ممکن است دستکاری شده باشد. اگر شما یک امضای بد دیدید، جزییات این که فایل را از کجا دانلود کردید، چگونه امضا را بررسی کردید، و خروجی GnuPG را به نشانی help@rt.torproject.org ایمیل بزنید.</p>
    <p>پس از این که شما امضا را تایید کردید و خروجی &quot;Good Signature&quot; را دیدید، ادامه داده و فایل را از حالت فشرده خارج کنید. شما باید یک دایرکتوری مشابه tor-browser_en-US ببینید. در داخل این دایرکتوری یک دایرکتوری دیگر به نام Docs ( اسناد) قرار دارد که شامل یک فایل به نام changelog ( گزارش تغییرات ) است. اطمینان حاصل کنید که شماره نسخه ذکر شده در این خط بالای این فایل مشابه شماره نسخه ذکر شده در فایل برنامه است.</p>
    <h3 id="how-to-use-the-tor-browser-bundle">چگونگی استفاده از بسته مرورگر تور</h3>
    <p>بعد از دانلود‌كردن بسته مرورگر تر و بازكردن اين بسته، يك پوشه با چند پرونده داريد. يكى از اين پرونده‌ها پرونده اجرائى است كه «Start Tor Browser» (يا «start-tor-browser») ناميده است.</p>
    <p>وقتی که شما بسته مرورگر تور را اجرا می‌کنید، در ابتدا می‌بینید که ویدالیا اجرا شده و شما را به شبکه‌ی تور وصل می‌کند. بعد از آن، شما یک مرورگر می‌بینید که تایید می‌کند که شما هم‌اکنون از تور استفاده می‌کنید. این کار به وسیله‌ی نمایش <a href="https://check.torproject.org/">https://check.torproject.org/</a> انجام می‌گیرد. اکنون شما می‌توانید از راه تور، به مرور اینترنت بپردازید.</p>
    <p>
      <em>لطفا توجه کنید که این نکته مهم است که شما از مرورگری که همراه بسته است استفاده کنید، نه مرورگر خودتان.</em>
    </p>
    <h3 id="what-to-do-when-tor-does-not-connect">وقتی ویدالیا متصل نمی شود چه کار کنیم</h3>
    <p>بعضی از کاربران مشاهده خواهند کرد که ویدالیا در حال سعی در اتصال به شبکه تور از کار می افتد. اگر این اتفاق افتاد، مطمئن شوید که شما به شبکه اینترنت متصل هستید. اگر از طریق پروکسی سرور به اینترنت متصل می شوید، قسمت &quot;چگونه از یک پروکسی سرور استفاده کنیم&quot; را ببینید.</p>
    <p>اگر اتصال اینترنت عادی شما کار می‌کند اما تور همچنان نمی‌تواند به شبکه متصل شود، این را امتحان کنید: ویدالیا را باز کنید، روی <em>Message Log</em> کلیک کنید و از آنجا تب <em>Advanced</em> را انتخاب کنید. تور ممکن است به یکی از دلایل زیر نتواند متصل شود:</p>
    <p><strong>ساعت سیستم شما خاموش است</strong>: اطمینان حاصل کنید که تاریخ و زمان سیستم شما درست است، و سپس تور را دوباره راه‌اندازی کنید. ممکن است نیاز داشته باشید که زمان سیستم خود را با یک سرویس‌دهنده‌ی زمان (time server) اینترنتی، همگام کنید.</p>
    <p><strong>شما پشت یک فایروال قراردارید</strong>: برای این که به تور بگویید که فقط پورت‌های ۸۰ و ۴۴۳ را امتحان کند،ویدالیا را باز کرده، روی <em>Settings</em> و بعد از آن <em>Network</em> کلیک کنید و گزینه‌ای که می‌گوید <em>My firewall only lets me connectto certain ports</em> را تیک بزنید.</p>
    <p><strong>نرم افزار ضد ویروش شما تور را بلوکه می کند</strong>: اطمینان حاصل کنید که نرم‌افزار آنتی‌ویروس شما از تور برای اتصال به شبکه، جلوگیری نمی‌کند.</p>
    <p>اگر تور همچنان کار نمی‌کند، احتمال دارد که سرویس‌دهنده‌ی اینترنت (ISP) شما، تور را مسدود کرده باشد. در بیشتر مواقع این می‌تواند با استفاده از <strong>پل‌های تور</strong> حل شود، رله‌های مخفی‌ای که مسدود کردنشان ساده نیست.</p>
    <p>اگر شما برای این که بفهمید چرا تور متصل نمی‌شود، مشکل داشتید، یک ایمیل به help@rt.torproject.org بفرستید و در آن قسمت مربوطه از فایل لاگ را قرار دهید.</p>
    <h3 id="how-to-find-a-bridge">چگونه یک پل پیدا کنیم</h3>
    <p>برای استفاده از پل، شما ابتدا باید یک پل را مکان‌یابی کنید؛ برای این کار می‌توانید به <a href="https://bridges.torproject.org/">bridges.torproject.org</a> بروید یا این که یک ایمیل به bridges@torproject.org بفرستید. اگر می‌خواهید ایمیل ارسال کنید اطمینان حاصل کنید که در قسمت بدنه‌ی ایمیل، عبارت <strong>get bridges</strong> را نوشته‌اید. بدون این عبارت، شما پاسخی دریافت نخواهید کرد. به این نکته توجه کنید که لازم است شما این ایمیل را از آدرس‌های جی‌میل (gmail.com) یا یاهو (yahoo.com) بفرستید.</p>
    <p>تنظیم بیشتر از یک پل، در جایی که بعضی از پل‌ها از دسترس خارج شوند، اتصال تور را پایدارتر خواهد کرد. هیچ تضمین نیست که پلی که شما امروز استفاده می‌کنید، فردا نیز کار کند، پس شما باید عادت کنید که لیست پل‌هایتان را مرتبا به روز کنید.</p>
    <h3 id="how-to-use-a-bridge">چگونگی استفاده از یک پل</h3>
    <p>پس از این که شما تعدادی پل برای استفاده داشتید، صفحه کنترل (Control Pannel) ویدالیا را باز کرده و گزینه تنظیمات (Settings) را انتخاب کرده و سپس گزینه شبکه (Network) را انتخاب کرده و جعبه ای که می گوید &quot;سرویس دهنده اینترنت من اتصال به تو را بلوکه می کند&quot; (My ISP Blocks connections to the Tor Network) را فعال کنید. در جعبه پایین، پل ها را وارد کنید. دکمه OK را فشار داده و تور را دوباره راه اندازی کنید.</p>
    <h3 id="how-to-use-an-open-proxy">چگونه از یک پروکسی استفاده کنیم</h3>
    <p>اگر استفاده از پل ها موثر نبود، سعی کنید تور را تنظیم کنید که از یکی از پروکسی های HTTPS یا SOCKS استفاده کند تا بتواند به شبکه تور متصل شود. این بدین معنی است که حتی اگر شبکه محلی شما تور را بلوکه می کند، پروکسی های باز (Open Proxy) می توانند به صورت امن برای اتصال به شبکه تور و از آنجا به اینترنت سانسور نشده استفاده شوند.</p>
    <p>مراحل زیر فرض می‌کنند که شما یک تنظیمات تور/ویدالیای کارا دارید و همچنین یک لیست از پروکسی‌های HTTPS، SOCKS4 یا SOCKS5 پیدا کرده‌اید.</p>
    <ol style="list-style-type: decimal">
      <li>ویدالیا را باز کنید، روی <em>Settings</em> کلیک کنید.</li>
      <li>روی Network کلیک کنید. گزینه‌ی I use a proxy to access the Internet را انتخاب کنید.</li>
      <li>در خط Address، نشانی پروکسی باز خود را وارد کنید. این نشانی می‌تواند نام میزبان (hostname) یا نشانی آی‌پی (IP address) باشد.</li>
      <li>شماره‌ی پورت پروکسی را وارد کنید.</li>
      <li>در حالت کلی، شما نیازی به نام کاربری و گذرواژه ندارید. اگر داشتید، آن‌ها را در قسمت‌های مناسب پر کنید.</li>
      <li>در قسمت Type نوع پروکسی که استفاده می‌کنید را وارد کنید. این نوع می‌تواند HTTP/HTTPS، SOCKS4 یا SOCKS5 باشد.</li>
      <li>روی کلید OK کلیک کنید. ویدالیا و تور حالا تنظیم شده‌اند تا برای دسترسی به شبکه‌ی تور از یه پروکسی استفاده کنند.</li>
    </ol>
    <h2 id="frequently-asked-questions">سوالات متناوبا پرسیده شده</h2>
    <p>این بخش به بعضی متداول ترین سوالات پسخ می دهد. اگر سوال شما اینجا پاسخ داده نشده به آدرس زیر ایمیل بفرستید: help@rt.torproject.org</p>
    <h3 id="unable-to-extract-the-archive">بسته دانلود شده باز نمی شود</h3>
    <p>اگر شما از ویندوز استفاده می‌کنید و نمی‌توانید که آرشیو را استخراج کنید، <a href="http://www.7-zip.org/">7-Zip</a> را دانلود و نصب کنید.</p>
    <p>اگر قادر نیستید 7-Zip را دریافت و نصب کنید، لطفا سعی کنید که پسوند فایل را از .Z به .ZIP تغییر داده و با استفاده از Winzip فایل فشرده را باز کنید. قبل از تغییر نام فایل از ویندوز بخواهید که پسوند فایل را نمایش دهد.</p>
    <h4 id="windows-xp">ویندوز XP</h4>
    <ol style="list-style-type: decimal">
      <li>My Computer را باز کنید.</li>
      <li>در گزینه ها، گزینه Tools و سپس Folder Options را انتخاب کنید.</li>
      <li>روی نوار View کلیک کنید</li>
      <li>گزینه &quot;Hide extentions for known file types &quot; را از حالت فعال خارج کرده و سپس دکمه OK را انتخاب کنید</li>
    </ol>
    <h4 id="windows-vista">ویندوز ویستا</h4>
    <ol style="list-style-type: decimal">
      <li>&quot;Computer&quot; را باز کنید.</li>
      <li>در بین گزینه ها، گزینه Organize و سپس گزینه &quot;Folder and Search Options&quot; را انتخاب کنید</li>
      <li>روی نوار View کلیک کنید</li>
      <li>گزینه &quot;Hide extentions for known file types &quot; را از حالت فعال خارج کرده و سپس دکمه OK را انتخاب کنید</li>
    </ol>
    <h4 id="windows-7">ویندوز 7</h4>
    <ol style="list-style-type: decimal">
      <li>&quot;Computer&quot; را باز کنید.</li>
      <li>در بین گزینه ها، گزینه Organize و سپس گزینه &quot;Folder and Search Options&quot; را انتخاب کنید</li>
      <li>روی نوار View کلیک کنید</li>
      <li>گزینه &quot;Hide extentions for known file types &quot; را از حالت فعال خارج کرده و سپس دکمه OK را انتخاب کنید</li>
    </ol>
    <h3 id="vidalia-asks-for-a-password">ویدالیا درخواست رمز عبور می کند</h3>
    <p>شما نباید لازم باشد که برای اجرای ویدالیا رمز عبور وارد کنید. اگر از شما درخواست رمز عبور شده احتمالا یکی از اشکالات زیر برای شما پیش آمده:</p>
    <p><strong>شما هم‌اکنون ویدالیا و تور را اجرا کرده‌اید</strong>: برای مثال، این حالت ممکن است وقتی پیش بیاید که شما بسته‌ی ویدالیا را نصب کرده‌اید و الان سعی می‌کنید که بسته‌ی مرورگر تور را اجرا کنید. در این مورد لازم است که شما ویدالیا و تور قدیمی را ببندید، قبل از این که بتوانید این یکی را اجرا کنید.</p>
    <p><strong>ویدالیا کرش کرده، اما تور همچنان درحال اجرا باقی مانده است</strong>: اگر صفحه‌ای که از شما گذرواژه می‌خواهد، دکمه‌ی Reset داشت شما می‌توانید روی آن کلیک کنید و ویدالیا، تور را با یک گذرواژه‌ی تصادفی جدید، راه‌اندازی دوباره خواهد کرد. اگر شما دکمه‌ی Reset را ندیدید، یا اگر ویدالیا نتوانست تور را برای شما راه‌اندازی دوباره کند، به قسمت مدیریت پردازه‌ها (task manager) بروید، و پردازه‌ی تور را پایان دهید. سپس از ویدالیا برای راه‌اندازی دوباره تور استفاده کنید.</p>
    <p>برای اطلاعات بیشتر <a href="https://torproject.org/docs/faq.html#VidaliaPassword">سوالات متداول</a> را در وب‌سایت پروژه‌ی تور ببینید.</p>
    <h3 id="flash-does-not-work">رم افزار فلش کار نمی کند</h3>
    <p>به دلایل امنیتی، فلش، جاوا و سایر افزودنی ها در حال حاضر برای استفاده با تور غیر فعال هستند. این افزودنی ها به طور مجزا از فایرفاکس کار می کنند و ممکن است عملیاتی روی سیستم شما انجام دهند که نا شناس ماندن شما را به مخاطره بیاندازد.</p>
    <p>بیشتر ویدیوهای یوتوب یا HTML5 کار می‌کنند، و دیدن آن‌ها با تور امکان‌پذیر است. فقط کافی است قبل از این که بتوانید از پخش‌کننده‌ی HTML5 یوتوب استفاده کنید، به <a href="https://www.youtube.com/html5">آزمایش HTML5</a> در وب‌سایت یوتوب بپیوندید.</p>
    <p>به این نکته توجه کنید که مرورگر این که شما به آزمایش پیوستید را وقتی که آن را می‌بندید، به خاطر نمی‌سپارد؛ بنابراین نیاز است که بار بعدی که بسته مرورگر تور را اجرا می‌کنید، دوباره به آزمایش بپیوندید.</p>
    <p>لطفا برای اطلاعات بیشتر <a href="https://www.torproject.org/torbutton/torbutton-faq.html#noflash">سوالات متداول دکمه تور</a> را ببینید.</p>
    <h3 id="i-want-to-use-another-browser">می خواهم از یک مرورگر دیگر استفاده کنم</h3>
    <p>به دلایل امنیتی ما توصیه می کنیم که از مرورگر موجود در بسته ارسالی استفاده کنید. از نظر تکنیکی ممکن است که شما از مرورگر های دیگر استفاده کنید ولی این کار می تواند باعث آسیب پذیری شما در برابر حملات احتمالی شود.</p>
    <h3 id="why-tor-is-slow">چرا چرا تور آهسته است</h3>
    <p>تور بعضا می تواند از اتصال معمولی شما به اینترنت آهسته تر باشد. به هر حال اتصال شما از طریق کشور های مختلف و گاهی بر فراز اقیانوس ها صورت می گیرد.</p>
  </body>
</html>
